<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.5"/>
<link rel="stylesheet" type="text/css" href="style.css"/>
<title>INSULA KENNETHI, INTER HEBRIDAS.</title>
</head>
<body>
<h2 class="h20"><a id="a2395"></a><a id="a2394"></a><a id="a2393"></a>INSULA KENNETHI, INTER HEBRIDAS.</h2>
<p class="p26">Parva quidem regio, sed religione priorum<br/>&nbsp;&nbsp;Clara, Caledonias panditur inter aquas.<br/>Voce ubi Cennethus populos domuisse feroces<br/>&nbsp;&nbsp;Dicitur, et vanos dedocuisse deos.<br/>Huc ego delatus placido per caerulea cursu,<br/>&nbsp;&nbsp;Scire locus volui quid daret iste novi.<br/>Illic Leniades humili regnabat in aula,<br/>&nbsp;&nbsp;Leniades, magnis nobilitatus avis.<br/>Una duas cepit casa cum genitore puellas,<br/>&nbsp;&nbsp;Quas amor undarum crederet esse deas.<br/>Nec tamen inculti gelidis latuere sub antris,<br/>&nbsp;&nbsp;Accola Danubii qualia saevus habet.<br/>Mollia non desunt vacuae solatia vitae,<br/>&nbsp;Sive libros poscant otia, sive lyram.<br/>Fulserat ilia dies, legis qua docta supernae<br/>&nbsp;&nbsp;Spes hominum et curas gens procul esse jubet.<br/>Ut precibus justas avertat numinis iras,<br/>&nbsp;&nbsp;Et summi accendat pectus amore boni.<br/>Ponte inter strepitus non sacri munera cultus<br/>&nbsp;&nbsp;Cessarunt, pietas hic quoque cura fuit:<br/>Nil opus est aeris sacra de turre sonantis<br/>&nbsp;&nbsp;Admonitu, ipsa suas nunciat hora vices.<br/>Quid, quod sacrifici versavit foemina libros.<br/>&nbsp;&nbsp;Sint pro legitimis pura labella sacris &mdash; <br/>Quo vagor ulterius? quod ubique requiritur hic est;<br/>&nbsp;&nbsp;Hic secura quies, hic et honestus amor.</p>
</body>
</html>