<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.5"/>
<link rel="stylesheet" type="text/css" href="style.css"/>
<title>ODE DE SKIA INSULA.</title>
</head>
<body>
<h2 class="h20"><a id="a2401"></a><a id="a2399"></a><a id="a2400"></a>ODE DE SKIA INSULA.</h2>
<p class="p26">Permeo terras, ubi nuda rupes<br/>Saxeas miscet nebulis ruinas,<br/>Torva ubi rident steriles coloni<br/>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Rura labores.</p>
<p class="p26">Pervagor gentes hominum ferorum,<br/>Vita ubi nullo decorata cultu<br/>Squallet informis, tugurique fumis<br/>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Foeda latescit.</p>
<p class="p26">Inter erroris salebrosa longi,<br/>Inter ignotae strepitus loquelae,<br/>Quot modis, mecum, quid agat, requiro,<br/>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Thralia dulcis?</p>
<p class="p26">Seu viri curas pia nupta mulcet,<br/>Seu fovet mater sobolem benigna,<br/>Sive cum libris novitate pascit<br/>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Sedula mentem.</p>
<p class="p26">Sit memor nostri, fideique solvat<br/>Fida mercedem, meritoque blandum<br/>Thraliae discant resonare nomen<br/>&nbsp;&nbsp;&nbsp;&nbsp;&nbsp;&nbsp;&nbsp;&nbsp;Littora Skiae.</p>
</body>
</html>