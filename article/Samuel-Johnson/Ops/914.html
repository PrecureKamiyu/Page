<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.5"/>
<link rel="stylesheet" type="text/css" href="style.css"/>
<title>JEJUNIUM ET CIBUS.</title>
</head>
<body>
<h2 class="h20"><a id="a2383"></a><a id="a2381"></a><a id="a2382"></a>JEJUNIUM ET CIBUS.</h2>
<p class="p26">Serviat ut menti corpus jejunia serva,<br/>Ut mens utatur corpore, sume cibos.</p>
<p class="p26">AD URBANUM, 1738.<br/>Urbane, nullis fesse laboribus,<br/>Urbane, nullis victe calumniis,<br/>&nbsp;&nbsp;Cui fronte sertum in erudita<br/>&nbsp;&nbsp;&nbsp;&nbsp;Perpetuo viret, et virebit;<br/>Quid moliatur gens imitantium,<br/>Quid et minetur, solicitus parum,<br/>&nbsp;&nbsp;Vacare solis perge musis,<br/>&nbsp;&nbsp;&nbsp;&nbsp;Juxta animo, studiisque foelix.<br/>Linguae procacis plumbea spicula,<br/>Fidens, superbo frange silentio;<br/>&nbsp;&nbsp;Victrix per obstantes catervas<br/>&nbsp;&nbsp;&nbsp;&nbsp;Sedulitas animosa tendet.<br/>Intende nervos fortis, inanibus<br/>Risurus olim nisibus emuli;<br/>&nbsp;&nbsp;Intende jam nervos, habebis<br/>&nbsp;&nbsp;&nbsp;&nbsp;Participes opera Camoenas.<br/>Non ulla musis pagina gratior,<br/>Quam quae severis ludicra jungere<br/>&nbsp;&nbsp;Novit, fatigatamque nugis<br/>&nbsp;&nbsp;&nbsp;&nbsp;Utilibus recreare mentem.<br/>Texente nymphis serta Lycoride,<br/>Rosae ruborem sic viola adjuvat<br/>&nbsp;&nbsp;Immista, sic Iris refulget<br/>&nbsp;&nbsp;&nbsp;&nbsp;Aethereis variata fucis.</p>
<p class="p24">&nbsp;See Gent. Mag. vol. viii. p. 156; and see also the Introduction to vol. liv.</p>
</body>
</html>