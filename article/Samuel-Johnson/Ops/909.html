<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.5"/>
<link rel="stylesheet" type="text/css" href="style.css"/>
<title>IN STRETHAM CHURCH.</title>
</head>
<body>
<h2 class="h20"><a id="a2369"></a><a id="a2367"></a><a id="a2368"></a>IN STRETHAM CHURCH.</h2>
<p class="p26">Juxta sepulta est HESTERA MARIA,<br/>Thomae Cotton de Combermere, baronetti Cestriensis,<br/>filia,<br/>Johannis Salusbury, armigeri Flintiensis, uxor,<br/>Forma felix, felix ingenio;<br/>Omnibus jucunda, suorum amantissima.<br/>Linguis artibusque ita exeulta,<br/>Ut loquenti nunquam deessent<br/>Sermonis nitor, sententiarum flosculi,<br/>Sapientiae gravitas, leporum gratia:<br/>Modum servandi adeo perita,<br/>Ut domestica inter negotia literis oblectaretur;<br/>Literarum inter delicias, rem familiarem sedulo curaret.<br/>Multis illi multos annos precantibus<br/>diri carcinomatis venene contabuit,<br/>nexibusque vitae paulatim resolutis,<br/>e terris, meliora sperans, emigravit.<br/>Nata 1707. Nupta 1739. Obijt 1773.</p>
</body>
</html>