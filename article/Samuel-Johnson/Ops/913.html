<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.5"/>
<link rel="stylesheet" type="text/css" href="style.css"/>
<title>CHRISTIANUS PERFECTUS.</title>
</head>
<body>
<h2 class="h20"><a id="a2380"></a><a id="a2378"></a><a id="a2379"></a>CHRISTIANUS PERFECTUS.</h2>
<p class="p26">Qui cupit in sanctos, Christo cogente, referri,<br/>Abstergat mundi labem, nec gaudia carnis<br/>Captans, nec fastu tumidus, semperque futuro<br/>Instet, et evellens terroris spicula corde,<br/>Suspiciat tandem clementem in numine patrem.<br/>&nbsp;&nbsp;Huic quoque, nec genti nec sectae noxius ulli,<br/>Sit sacer orbis amor, miseris qui semper adesse<br/>Gestiat, et, nullo pietatis limite clausus,<br/>Cunctorum ignoscat vitiis, pictate fruatur.<br/>Ardeat huic toto sacer ignis pectore, possit<br/>Ut vitam, poscat si res, impendere vero.<br/>&nbsp;&nbsp;Cura placere Deo sit prima, sit ultima; sanctae<br/>Irruptum vitae cupiat servare tenorem;<br/>Et sibi, delirans quanquam et peccator in horas<br/>Displiceat, servet tutum sub pectore rectum:<br/>Nec natet, et nunc has partes, nunc eligat illas,<br/>Nec dubitet quem dicat herum, sed, totus in uno,<br/>Se fidum addicat Christo, mortalia temnens.<br/>&nbsp;&nbsp;Sed timeat semper, caveatque ante omnia, turbae<br/>Ne stolidae similis, leges sibi segreget audax<br/>Quas servare velit, leges quas lentus omittat,<br/>Plenum opus effugiens, aptans juga mollia collo,<br/>Sponte sua demens; nihilum decedere summae<br/>Vult Deus, at qui cuncta dedit tibi, cuncta reposcit.<br/>Denique perpetuo contendit in ardua nisu,<br/>Auxilioque Dei fretus, jam mente serena<br/>Pergit, et imperiis sentit se dulcibus actum.<br/>Paulatim mores, animum, vitamque refingit,<br/>Effigiemque Dei, quantum servare licebit,<br/>Induit, et, terris major, coelestia spirat.</p>
<p class="p26">Aeterne rerum conditor,<br/>Salutis aeternae dator;<br/>Felicitatis sedibus<br/>Qui nec scelestos exigis,<br/>Quoscumque scelerum poenitet;<br/>Da, Christe, poenitentiam,<br/>Veniamque, Christe, da mihi;<br/>Aegrum trahenti spiritum<br/>Succurre praesens corpori;<br/>Multo gravatam crimine<br/>Mentem benignus alleva.</p>
<p class="p26">Luce collustret mihi pectus alma,<br/>Pellat et tristes animi tenebras,<br/>Nec sinat semper tremere ac dolere,<br/>Gratia Christi.</p>
<p class="p26">Me pater tandem reducem benigno<br/>Summus amplexu foveat, beato<br/>Me gregi sanctus socium beatum<br/>Spiritus addat.</p>
</body>
</html>