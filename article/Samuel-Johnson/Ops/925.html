<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.5"/>
<link rel="stylesheet" type="text/css" href="style.css"/>
<title>IN ELIZAE AENIGMA.</title>
</head>
<body>
<h2 class="h20"><a id="a2415"></a><a id="a2414"></a><a id="a2416"></a>IN ELIZAE AENIGMA.</h2>
<p class="p26">Quis formae modus imperio? Venus arrogat audax<br/>&nbsp;&nbsp;Omnia, nec curae sunt sua sceptra Jovi.<br/>Ab Jove Maeonides descendere somnia narrat:<br/>&nbsp;&nbsp;Haec veniunt Cypriae somnia missa Deae.<br/>Jupiter unus erat, qui stravit fulmine gentes;<br/>&nbsp;&nbsp;Nunc armant Veneris lumina tela Jovis.</p>
<p class="p26">O! Qui benignus crimina ignoscis, pater,<br/>&nbsp;&nbsp;Facilisque semper confitenti ades reo,<br/>Aurem faventem precibus O! praebe meis;<br/>&nbsp;&nbsp;Scelerum catena me laborantem grave<br/>Aeterna tandem liberet clementia,<br/>&nbsp;&nbsp;Ut summa laus sit, summa Christo gloria.</p>
<p class="p26">Per vitae tenebras rerumque incerta vagantem<br/>&nbsp;&nbsp;Numine praesenti me tueare, pater!<br/>Me ducat lux sancta, Deus, lux sancta sequatur;<br/>&nbsp;&nbsp;Usque regat gressus gratia fida meos.<br/>Sic peragam tua jussa libens, accinctus ad omne<br/>&nbsp;&nbsp;Mandatum vivam, sic moriarque tibi.</p>
<p class="p26">Me, pater omnipotens, de puro respice coelo,<br/>&nbsp;&nbsp;Quem moestum et timidum crimina dira gravant;<br/>Da veniam pacemque mihi, da, mente serena,<br/>&nbsp;&nbsp;Ut tibi quae placeant, omnia promptus agam.<br/>Solvi, quo Christus cunctis delicta redemit,<br/>&nbsp;&nbsp;Et pro me pretium, tu patiare, pater.</p>
<p class="p24">&nbsp;This and the three following articles are metrical versions of collects in the liturgy; the first, of that, beginning, &ldquo;O God, whose nature and property&rdquo;; the second and third of the collects for the seventeenth and twenty-first Sundays after Trinity; and the fourth, of the first collect in the communion service.</p>
<p class="p26">[Dec. 5, 1784.]<br/>Summe Deus, cui caeca patent penetralia cordis;<br/>&nbsp;&nbsp;Quem nulla anxietas, nulla cupido fugit;<br/>Quem nil vafrities peccantum subdola celat;<br/>&nbsp;&nbsp;Omnia qui spectans, omnia ubique regis;<br/>Mentibus afflatu terrenas ejice sordes<br/>&nbsp;&nbsp;Divino, sanctus regnet ut intus amor:<br/>Eloquiumque potens linguis torpentious affer,<br/>&nbsp;&nbsp;Ut tibi laus omni semper ab ore sonet:<br/>Sanguine quo gentes, quo secula cuncta piavit,<br/>&nbsp;&nbsp;Haec nobis Christus promeruisse velit!</p>
</body>
</html>