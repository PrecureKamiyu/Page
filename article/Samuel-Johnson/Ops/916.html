<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.5"/>
<link rel="stylesheet" type="text/css" href="style.css"/>
<title>AD THOMAM LAURENCE, MEDICUM DOCTISSIMUM,</title>
</head>
<body>
<h2 class="h20"><a id="a2388"></a><a id="a2387"></a><a id="a2389"></a>AD THOMAM LAURENCE, MEDICUM DOCTISSIMUM,</h2>
<p class="p21">Cum filium peregre agentem desiderio nimis tristi prosequeretur.</p>
<p class="p26">Fateris ergo, quod populus solet<br/>Crepare vecors, nil sapientiam<br/>&nbsp;&nbsp;Prodesse vitae, literasque<br/>&nbsp;&nbsp;&nbsp;&nbsp;In dubiis dare terga rebus.</p>
<p class="p26">Tu, queis laborat sors hominum, mala<br/>Nec vincis acer, nee pateris pius;<br/>&nbsp;&nbsp;Te mille succorum potentem<br/>&nbsp;&nbsp;&nbsp;&nbsp;Destituit medicina mentis.</p>
<p class="p26">Per caeca noctis taedia turbidae,<br/>Pigrae per horas lucis inutiles,<br/>&nbsp;&nbsp;Torpesque, languescisque, curis<br/>&nbsp;&nbsp;&nbsp;&nbsp;Solicitus nimis heu! paternis.</p>
<p class="p26">Tandem dolori plus satis est datum,<br/>Exsurge fortis, nunc animis opus,<br/>&nbsp;&nbsp;Te, docta, Laurenti, vetustas,<br/>&nbsp;&nbsp;&nbsp;&nbsp;Te medici revocant labores.</p>
<p class="p26">Permitte summo quicquid habes patri,<br/>Permitte fidens; et muliebribus,<br/>&nbsp;&nbsp;Amice, majorem querelis<br/>&nbsp;&nbsp;&nbsp;&nbsp;Redde tuis, tibi redde, mentem.</p>
</body>
</html>