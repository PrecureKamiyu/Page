<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.5"/>
<link rel="stylesheet" type="text/css" href="style.css"/>
<title>SKIA.</title>
</head>
<body>
<h2 class="h20"><a id="a2397"></a><a id="a2398"></a><a id="a2396"></a>SKIA.</h2>
<p class="p26">Ponti profundis clausa recessibus,<br/>Strepens procellis, rupibus obsita,<br/>Quam grata defesso virentem,<br/>Skia, sinum nebulosa pandis!</p>
<p class="p26">His cura, credo, sedibus exulat;<br/>His blanda certe pax habitat locis;<br/>&nbsp;&nbsp;Non ira, non moeror quietis<br/>&nbsp;&nbsp;&nbsp;&nbsp;Insidias meditatur horis.</p>
<p class="p26">At non cavata rupe latescere,<br/>Menti nec aegrae montibus aviis<br/>&nbsp;&nbsp;Prodest vagari, nec frementes<br/>&nbsp;&nbsp;&nbsp;&nbsp;In specula numerare fluctus.</p>
<p class="p26">Humana virtus non sibi sufficit;<br/>Datur nec aequum cuique animum sibi<br/>&nbsp;&nbsp;Parare posse, utcunque jactet<br/>&nbsp;&nbsp;&nbsp;&nbsp;Grandiloquus nimis alta Zeno.</p>
<p class="p26">Exaestuantis pectoris impetum,<br/>Rex summe, solus tu regis, arbiter;<br/>&nbsp;&nbsp;Mentisque, te tollente, fluctus;<br/>&nbsp;&nbsp;&nbsp;&nbsp;Te, resident, moderante fluctus.</p>
</body>
</html>