<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="en">
<head>
<meta http-equiv="Content-Type" content="application/xhtml+xml; charset=utf-8"/>
<meta name="Generator" content="Atlantis Word Processor 1.6.6.5"/>
<link rel="stylesheet" type="text/css" href="style.css"/>
<title>POMPEII.</title>
</head>
<body>
<h2 class="h20"><a id="a2428"></a><a id="a2426"></a><a id="a2427"></a>POMPEII.</h2>
<p class="p26">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Br. 487.<br/>Cum fugere haud possit, fractis victoria pennis<br/>&nbsp;&nbsp;Te manet, imperii, Roma, perenne decus.</p>
<p class="p26">&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;Br. 488.<br/>Latrones, alibi locupletum quaerite tecta,<br/>&nbsp;&nbsp;Assidet huic, custos, strenua pauperies.</p>
<p class="p26">Fortunae malim adversae tolerare procellas;<br/>&nbsp;&nbsp;Quam domini ingentis ferre supercilium.</p>
<p class="p26">En, Sexto, Sexti meditatur imago, silente;<br/>&nbsp;&nbsp;Orator statua est, statuaeque orator imago.</p>
<p class="p26">Pulchra est virgiuitas intacta, at vita periret,<br/>&nbsp;&nbsp;Omnes si vellent virginitate frui;<br/>Nequitiam fugiens, servata contrahe lege<br/>&nbsp;&nbsp;Conjugium, ut pro te des hominem patriae.</p>
<p class="p26">Fert humeris, venerabile onus, Cythereius heros<br/>&nbsp;&nbsp;Per Trojae flammas, densaque tela, patrem:<br/>Clamat et Argivis, vetuli, ne tangite; vita<br/>&nbsp;&nbsp;Exiguum est Marti, sed mihi grande, lucrum.</p>
<p class="p26">Forma animos hominum capit, at, si gratia desit,<br/>&nbsp;&nbsp;Non tenet; esca natat pulchra, sed hamus abest,</p>
<p class="p26">Cogitat aut loquitur nil vir, nil cogitat uxor,<br/>&nbsp;&nbsp;Felici thalamo non, puto, rixa strepit.</p>
<p class="p26">Buccina disjecit Thebarum moenia, struxit<br/>&nbsp;&nbsp;Quae lyra, quam sibi non concinit harmonia!</p>
<p class="p26">Mente senes olim juvenis, Faustine, premebas,<br/>&nbsp;&nbsp;Nunc juvenum terres robore corda senex.<br/>Laevum at utrumque decus, juveni quod praebuit olim<br/>&nbsp;&nbsp;Turba senum, juvenes nunc tribuere seni.</p>
<p class="p26">Exceptae hospitio, musae tribuere libellos<br/>&nbsp;&nbsp;Herodoto, hospitii praemia, quaeque suum.</p>
<p class="p26">Stella mea, observans stellas, dii me aethera faxint<br/>&nbsp;&nbsp;Multis ut te oculis sim potis aspicere.</p>
<p class="p26">Clara Cheroneae soboles, Plutarche, dicavit<br/>&nbsp;&nbsp;Hanc statuam ingenio, Roma benigna, tuo.<br/>Das bene collatos, quos Roma et Graecia jactat,<br/>&nbsp;&nbsp;Ad divos, paribus passibus, ire duces;<br/>Sed similem, Plutarche, tuae describere vitam<br/>&nbsp;&nbsp;Non poteras, regio non tulit ulla parem.</p>
<p class="p26">Dat tibi Pythagoram pictor; quod ni ipse tacere<br/>&nbsp;&nbsp;Pythagoras mallet, vocem habuisset opus.</p>
<p class="p26">Prolem Hippi, et sua qua meliorem secula nullum<br/>&nbsp;&nbsp;Videre, Archidicen, haec tumulavit humus;<br/>Quam, regum sobolem, nuptam, matrem, atque sororem<br/>&nbsp;&nbsp;Fecerunt nulli sors titulique gravem.</p>
<p class="p26">Cecropidis gravis hic ponor, Martique dicatus,<br/>&nbsp;&nbsp;Quo tua signantur gesta, Philippe, lapis.<br/>Spreta jacet Marathon, jacet et Salaminia laurus,<br/>&nbsp;&nbsp;Omnia dum Macedum gloria et arma premunt.<br/>Sint Demosthenica ut jurata cadavera voce,<br/>&nbsp;&nbsp;Stabo illis qui sunt, quique fuere, gravis.</p>
<p class="p26">Floribus in pratis, legi quos ipse, coronam<br/>&nbsp;&nbsp;Contextam variis, do, Rhodoclea, tibi:<br/>Hic anemone humet, confert narcissus odores<br/>&nbsp;&nbsp;Cum violis; spirant lilia mista rosis.<br/>His redimita comas, mores depone superbos,<br/>&nbsp;&nbsp;Haec peritura nitent; tu peritura nites!</p>
<p class="p26">Murem Asclepiades sub tecto ut vidit avarus,<br/>&nbsp;&nbsp;Quid tibi, mus, mecum, dixit, amice, tibi?<br/>Mus blandum ridens, respondit, pelle timorem:<br/>&nbsp;&nbsp;Hic, bone vir, sedem, nori alimenta, peto.</p>
<p class="p26">Saepe tuum in tumulum lacrymarum decidit imber,<br/>&nbsp;&nbsp;Quem fundit blando junctus amore dolor;<br/>Charus enim cunctis, tanquam, dum vita manebat,<br/>&nbsp;&nbsp;Cuique esses natus, cuique sodalis, eras.<br/>Heu quam dura preces sprevit, quam surda querelas<br/>&nbsp;&nbsp;Parca, juventutem non miserata tuam!</p>
<p class="p26">Arti ignis lucem tribui, tamen artis et ignis<br/>&nbsp;&nbsp;Nunc ope, supplicii vivit imago mei.<br/>Gratia nulla hominum mentes tenet, ista Promethei<br/>&nbsp;&nbsp;Munera muneribus, si retulere fabri.</p>
<p class="p26">Illa triumphatrix Graium consueta procorum<br/>&nbsp;&nbsp;Ante suas agmen Lais habere fores,<br/>Hoc Veneri speculum; nolo me cernere qualis<br/>&nbsp;&nbsp;Sum nunc, nec possum cernere qualis eram.</p>
<p class="p26">Crethida fabellas dulces garrire peritam<br/>&nbsp;&nbsp;Prosequitur lacrymis filia moesta Sami:<br/>Blandam lanifici sociam sine fine loquacem,<br/>&nbsp;&nbsp;Quam tenet hic, cunctas quae manet, alta quies.</p>
<p class="p26">Dicite, Causidici, gelido nunc marmore magni<br/>&nbsp;&nbsp;Mugitum tumulus comprimit Amphiloci.</p>
<p class="p26">Si forsan tumulum quo conditur Eumarus aufers,<br/>&nbsp;&nbsp;Nil lucri facies; ossa habet et cinerem.</p>
</body>
</html>